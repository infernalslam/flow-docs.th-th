---
title: Common Data Service (CDS) แบบคลาสสิกสำหรับเวิร์กโฟลว์แอป | MicrosoftDocs
ms.custom: ''
ms.date: 08/06/2018
ms.reviewer: matp
ms.service: flow
ms.topic: article
ms.assetid: 1f3c9780-26ad-49ec-a3fb-fc226def19c5
author: msftman
ms.author: deonhe
manager: kvivek
search.app:
- Flow
search.audienceType:
- flowmaker
- enduser
ms.openlocfilehash: 137cfd02ef3ba41cc9fffacc0aa23dc88e31fcef
ms.sourcegitcommit: a20fbed9941f0cd8b69dc579277a30da9c8bb31b
ms.translationtype: HT
ms.contentlocale: th-TH
ms.lasthandoff: 09/12/2018
ms.locfileid: "44690985"
---
# <a name="classic-common-data-service-cds-for-apps-workflows"></a>Common Data Service (CDS) แบบคลาสสิกสำหรับเวิร์กโฟลว์แอป 

เวิร์กโฟลว์ทำให้กระบวนการทางธุรกิจสามารถดำเนินการโดยอัตโนมัติ โดยไม่มีส่วนติดต่อผู้ใช้ได้ ผู้คนมักจะใช้กระบวนการเวิร์กโฟลว์ เพื่อเริ่มต้นระบบอัตโนมัติซึ่งไม่จำเป็นต้องมีส่วนติดต่อผู้ใช้  
  
 แต่ละกระบวนการเวิร์กโฟลว์จะเกี่ยวข้องกับเอนทิตีเพียงเอนทิตีเดียว เมื่อกำหนดค่าเวิร์กโฟลว์ต่าง ๆ คุณต้องพิจารณาถึงสี่ประเด็นหลัก ดังนี้  
  
-   เวิร์กโฟลว์จะเริ่มการทำงานเมื่อใด  
  
-   เวิร์กโฟลว์ควรทำงานเป็นเวิร์กโฟลว์แบบเรียลไทม์หรือเวิร์กโฟลว์แบบทำงานอยู่เบื้องหลัง  
  
-   เวิร์กโฟลว์ควรดำเนินการอะไรบ้าง  
  
-   เวิร์กโฟลว์ควรดำเนินการในเงื่อนไขใดบ้าง  
  
 หัวข้อนี้จะแนะนำถึงวิธีการค้นหากระบวนการเวิร์กโฟลว์ และอธิบายว่าจะเริ่มการทำงานเมื่อใด และควรทำงานเป็นแบบเรียลไทม์หรือแบบทำงานอยู่เบื้องหลัง สำหรับข้อมูลเกี่ยวกับการดำเนินการที่เวิร์กโฟลว์ควรดำเนินการ รวมทั้งเงื่อนไข โปรดดู[การกำหนดค่ากระบวนการเวิร์กโฟลว์](configure-workflow-steps.md)  
  
<a name="BKMK_WhereToCustomizeWorkflows"></a>   
## <a name="where-do-you-customize-workflow-processes"></a>คุณจะกำหนดกระบวนการเวิร์กโฟลว์เองได้ในส่วนใด  
 คุณสามารถดูเวิร์กโฟลว์ในองค์กรของคุณได้ โดยดูโหนด**กระบวนการ**ใน**โซลูชันเริ่มต้น**และกรองกระบวนการที่มี**เวิร์กโฟลว์** **ประเภท**  
  
 ![กระบวนการที่กรองตามเวิร์กโฟลว์ใน Dynamics 365](media/workflow-processes-filtered.PNG "กระบวนการที่กรองตามเวิร์กโฟลว์ใน Dynamics 365")  
  
 ผู้ใช้สามารถสร้าง หรือปรับเปลี่ยนเวิร์กโฟลว์ของผู้ใช้ในแอป ได้โดยขึ้นอยู่กับวิธีซึ่งใช้สร้างแอปนั้น ๆ 
 
นักพัฒนาสามารถสร้างเวิร์กโฟลว์ได้ โดยใช้ข้อมูลใน[คู่มือนักพัฒนาสำหรับการติดต่อลูกค้า Dynamics 365](https://docs.microsoft.com/dynamics365/customer-engagement/developer/developer-guide) และโซลูชันที่คุณซื้ออาจมีเวิร์กโฟลว์ที่คุณอาจปรับเปลี่ยนได้  
  
<a name="BKMK_WorkflowProperties"></a>   
## <a name="workflow-properties"></a>คุณสมบัติของเวิร์กโฟลว์  
 ในตัวสำรวจโซลูชัน ให้เลือก**กระบวนการ** แล้วคลิก**ใหม่**  
  
 เมื่อคุณสร้างเวิร์กโฟลว์ กล่องโต้ตอบ**สร้างกระบวนการ**จะกำหนดให้คุณตั้งค่าคุณสมบัติสามประการที่กระบวนการทั้งหมดมี ได้แก่  
  
 ![การสร้างเวิร์กโฟลว์ใน Dynamics 365](media/create-workflow.PNG "การสร้างเวิร์กโฟลว์ใน Dynamics 365")  
  
 **ชื่อกระบวนการ**  
 ชื่อของกระบวนการเวิร์กโฟลว์ไม่จำเป็นต้องไม่ซ้ำกัน แต่ถ้าคุณคาดว่าจะมีเวิร์กโฟลว์เป็นจำนวนมาก อาจต้องการใช้ข้อกำหนดการตั้งชื่อ เพื่อแยกความแตกต่างกระบวนการของคุณให้ได้อย่างชัดเจน คุณอาจต้องการใช้คำนำหน้ามาตรฐานกับชื่อของเวิร์กโฟลว์ คำนำหน้าอาจอธิบายฟังก์ชันของเวิร์กโฟลว์หรือแผนกภายในบริษัท วิธีการนี้จะช่วยให้คุณสามารถจัดกลุ่มรายการที่คล้ายกันในรายการของเวิร์กโฟลว์ได้  
  
 **ประเภท**  
 คุณสมบัตินี้จะกำหนดว่านี่คือกระบวนการเวิร์กโฟลว์  
  
 **เอนทิตี**  
 ต้องตั้งค่าแต่ละกระบวนการเวิร์กโฟลว์ให้เป็นเอนทิตีเดียว คุณไม่สามารถเปลี่ยนเอนทิตีหลังจากสร้างกระบวนการเวิร์กโฟลว์ได้  
  
 **เรียกใช้เวิร์กโฟลว์นี้ในการทำงานอยู่เบื้องหลัง (แนะนำ)**  
 ตัวเลือกนี้จะปรากฏขึ้น เมื่อคุณเลือกโฟลว์เป็นประเภท การตั้งค่านี้จะกำหนดว่าเวิร์กโฟลว์เป็นเวิร์กโฟลว์แบบเรียลไทม์หรือเวิร์กโฟลว์แบบทำงานอยู่เบื้องหลัง เรียกใช้เวิร์กโฟลว์แบบเรียลไทม์ทันที (แบบซิงโครนัส) และเรียกใช้เวิร์กโฟลว์แบบทำงานอยู่เบื้องหลังแบบอะซิงโครนัส ตัวเลือกการกำหนดค่าที่สามารถใช้งานได้จะขึ้นอยู่กับตัวเลือกของคุณในการตั้งค่านี้ เวิร์กโฟลว์แบบทำงานอยู่เบื้องหลังจะยินยอมให้มีเงื่อนไขการรอที่ไม่สามารถใช้งานได้ในเวิร์กโฟลว์แบบเรียลไทม์ ตราบใดที่คุณไม่ได้ใช้งานเงื่อนไขการรอเหล่านั้น คุณก็สามารถแปลงเวิร์กโฟลว์แบบทำงานอยู่เบื้องหลังเป็นเวิร์กโฟลว์แบบเรียลไทม์ และแปลงเวิร์กโฟลว์แบบเรียลไทม์เป็นเวิร์กโฟลว์แบบทำงานอยู่เบื้องหลังในภายหลังได้ สำหรับข้อมูลเพิ่มเติมเกี่ยวกับเงื่อนไขการรอ โปรดดู[การตั้งค่าเงื่อนไขสำหรับการดำเนินการเวิร์กโฟลว์](configure-workflow-steps.md#BKMK_SettingConditionsForWorkflowActions)  
  
 คุณยังมีตัวเลือก**ชนิด** เพื่อระบุว่าจะสร้างเวิร์กโฟลว์ใหม่ตั้งแต่เริ่มต้น หรือเลือกที่จะเริ่มต้นใช้งานจากแม่แบบที่มีอยู่ เมื่อคุณเลือก**กระบวนการใหม่จากแม่แบบที่มีอยู่ (เลือกจากรายการ)** คุณก็สามารถเลือกจากกระบวนการเวิร์กโฟลว์ที่สามารถใช้งานได้ และบันทึกไว้เป็นแม่แบบกระบวนการก่อนหน้านี้ได้  
  
 หลังจากที่คุณสร้างเวิร์กโฟลว์ หรือถ้าคุณแก้ไขจากแม่แบบที่มีอยู่ ก็จะมีคุณสมบัติเพิ่มเติมดังต่อไปนี้  
  
 ![แท็บทั่วไปในเวิร์กโฟลว์](media/create-workflow-general-tab.PNG "แท็บทั่วไปในเวิร์กโฟลว์")  
  
 **เปิดใช้งานเป็น**  
 คุณสามารถเลือก**แม่แบบกระบวนการ** เพื่อสร้างจุดเริ่มต้นขั้นสูงสำหรับแม่แบบอื่น ๆ ได้ ถ้าคุณเลือกตัวเลือกนี้ หลังจากที่เปิดใช้งานเวิร์กโฟลว์ จะยังไม่สามารถใช้งานได้ แต่จะพร้อมใช้งาน โดยให้เลือกในกล่องโต้ตอบ**สร้างกระบวนการ**แทน ถ้าคุณเลือก**ชนิด**:**กระบวนการใหม่จากแม่แบบที่มีอยู่ (เลือกจากรายการ)**  
  
 แม่แบบกระบวนการจะใช้งานได้สะดวก ในกรณีที่มีกระบวนการเวิร์กโฟลว์ที่คล้ายกันเป็นจำนวนมาก และต้องการกำหนดกระบวนการเวิร์กโฟลว์เหล่านั้นโดยไม่ต้องทำซ้ำตรรกะเดียวกัน  
  
> [!NOTE]
>  การแก้ไขแม่แบบกระบวนการจะไม่เปลี่ยนแปลงลักษณะการทำงานของกระบวนการเวิร์กโฟลว์อื่น ๆ ที่สร้างไว้ก่อนหน้านี้เพื่อใช้เป็นแม่แบบ เวิร์กโฟลว์ใหม่ที่สร้างขึ้นโดยใช้แม่แบบจะเป็นสำเนาของเนื้อหาในแม่แบบนั้น  
  
 **พร้อมใช้งานเพื่อเรียกใช้**  
 ในส่วนนี้ประกอบด้วยตัวเลือกต่าง ๆ ที่จะอธิบายวิธีที่เวิร์กโฟลว์จะพร้อมใช้งานในการเรียกใช้งาน  
  
 **เรียกใช้เวิร์กโฟลว์นี้ในการทำงานอยู่เบื้องหลัง (แนะนำ)**  
 กล่องกาเครื่องหมายนี้จะแสดงตัวเลือกที่คุณเลือกไว้ เมื่อสร้างเวิร์กโฟลว์ ตัวเลือกนี้จะปิดใช้งาน แต่คุณสามารถเปลี่ยนแปลงได้จากเมนู**การดำเนินการ** โดยเลือกได้ว่าจะให้**แปลงเป็นเวิร์กโฟลว์แบบเรียลไทม์**หรือ**แปลงเป็นเวิร์กโฟลว์แบบทำงานอยู่เบื้องหลัง**  
  
 **เป็นกระบวนการตามความต้องการ**  
 เลือกตัวเลือกนี้ ถ้าคุณต้องการอนุญาตให้ผู้ใช้สามารถเรียกใช้เวิร์กโฟลว์นี้ได้จากคำสั่ง**เรียกใช้เวิร์กโฟลว์**  
  
 **เป็นกระบวนการย่อย**  
 เลือกตัวเลือกนี้ ถ้าคุณต้องการอนุญาตให้เวิร์กโฟลว์พร้อมใช้งาน โดยเริ่มต้นการทำงานจากเวิร์กโฟลว์อื่น  
  
 **การเก็บข้อมูลงานเวิร์กโฟลว์**  
 ในส่วนนี้ประกอบด้วยตัวเลือกต่าง ๆ ในการลบเวิร์กโฟลว์หลังจากการดำเนินการเวิร์กโฟลว์เสร็จสมบูรณ์  
  
 **ลบงานเวิร์กโฟลว์ที่เสร็จสมบูรณ์โดยอัตโนมัติ (เพื่อประหยัดเนื้อที่ดิสก์)**  
 เลือกตัวเลือกนี้ ถ้าคุณต้องการให้งานเวิร์กโฟลว์เสร็จสมบูรณ์ เพื่อจะได้ลบออกโดยอัตโนมัติ  
  
> [!NOTE]
>  งานเวิร์กโฟลว์จะไม่ถูกลบออกโดยทันที เมื่อดำเนินการเสร็จสมบูรณ์ แต่จะถูกลบออกหลังจากนั้น ผ่านทางกระบวนการชุดงาน  
  
 **ขอบเขต**  
 สำหรับเอนทิตีที่ผู้ใช้เป็นเจ้าของจะมีตัวเลือก ได้แก่ **องค์กร** **หลัก: หน่วยธุรกิจรอง** **หน่วยธุรกิจ**หรือ**ผู้ใช้** สำหรับเอนทิตีที่องค์กรเป็นเจ้าของ จะมีเฉพาะตัวเลือก **องค์กร**  
  
 ถ้าขอบเขตคือ**องค์กร** คุณก็สามารถนำตรรกะของเวิร์กโฟลว์ไปใช้กับเรคคอร์ดต่าง ๆ ในองค์กรได้ มิฉะนั้น คุณจะสามารถดำเนินการได้เพียงนำเวิร์กโฟลว์ไปใช้กับชุดย่อยของเรคคอร์ดที่อยู่ภายในขอบเขตได้เท่านั้น  
  
> [!NOTE]
>  ค่าขอบเขตเริ่มต้นคือ**ผู้ใช้** ตรวจสอบให้แน่ใจว่าคุณได้ตรวจสอบว่า ค่าขอบเขตเหมาะสมก่อนที่จะเปิดใช้งานเวิร์กโฟลว์  
  
 **เริ่มเมื่อ**  
 ใช้ตัวเลือกในส่วนนี้ เพื่อระบุว่าเวิร์กโฟลว์ควรเริ่มต้นการทำงานโดยอัตโนมัติเมื่อใด คุณสามารถกำหนดค่าเวิร์กโฟลว์แบบเรียลไทม์ที่จะเรียกใช้งาน ก่อนที่จะมีเหตุการณ์บางอย่างเกิดขึ้น นี่คือความสามารถที่มีประสิทธิภาพมาก เนื่องจากเวิร์กโฟลว์สามารถหยุดการดำเนินการได้ก่อนที่จะมีเหตุการณ์เกิดขึ้น ข้อมูลเพิ่มเติม: [การใช้งานเวิร์กโฟลว์แบบเรียลไทม์](configure-workflow-steps.md#BKMK_SynchronousWorkflows) ตัวเลือก ได้แก่:  
  
- **สร้างเรกคอร์ด**  
  
- **เปลี่ยนแปลงสถานะของเรกคอร์ด**  
  
- **กำหนดเรกคอร์ด**  
  
- **เปลี่ยนฟิลด์ของเรกคอร์ด**  
  
- **ลบเรกคอร์ด**  
  
> [!NOTE]
>  โปรดทราบว่าคุณจะไม่รับทราบถึงการดำเนินการและเงื่อนไขที่คุณกำหนดให้เวิร์กโฟลว์ เมื่อมีการเรียกใช้เวิร์กโฟลว์ ตัวอย่างเช่น ถ้าคุณกำหนดเวิร์กโฟลว์ เพื่ออัปเดตเรกคอร์ด เวิร์กโฟลว์แบบเรียลไทม์จะไม่สามารถดำเนินการนี้ ก่อนสร้างเรกคอร์ดได้ ไม่สามารถอัปเดตเรกคอร์ดที่ไม่มีอยู่ได้ ในทำนองเดียวกัน เวิร์กโฟลว์แบบทำงานอยู่เบื้องหลังจะไม่สามารถอัปเดตเรกคอร์ดที่ถูกลบออกแล้วได้ แม้ว่าคุณได้กำหนดการดำเนินการนี้ให้เวิร์กโฟลว์แล้วก็ตาม ถ้าคุณกำหนดค่าเวิร์คโฟลว์ เพื่อให้ดำเนินการในสิ่งที่ไม่สามารถดำเนินการได้ เวิร์กโฟลว์นั้นจะล้มเหลว และเวิร์กโฟลว์ทั้งหมดก็จะล้มเหลว  
  
 **ดำเนินการเป็น**  
 ตัวเลือกนี้จะพร้อมใช้งานเฉพาะในกรณีที่คุณยกเลิกการเลือกตัวเลือก**เรียกใช้เวิร์กโฟลว์นี้ในการทำงานอยู่เบื้องหลัง (แนะนำ)** เมื่อสร้างเวิร์กโฟลว์ หรือในกรณีที่แปลงเวิร์กโฟลว์แบบทำงานอยู่เบื้องหลังเป็น เวิร์กโฟลว์แบบเรียลไทม์ในภายหลัง  
  
<a name="BKMK_SecurityContextOfWorkflowProcesses"></a>   
## <a name="security-context-of-workflow-processes"></a>บริบทด้านความปลอดภัยของกระบวนการเวิร์กโฟลว์  
 เมื่อมีการกำหนดค่าเวิร์กโฟลว์แบบทำงานอยู่เบื้องหลังให้เป็นกระบวนการตามความต้องการ และเริ่มการทำงานโดยผู้ใช้ที่ใช้คำสั่ง**เรียกใช้เวิร์กโฟลว์** การดำเนินการที่เวิร์กโฟลว์สามารถดำเนินการได้จะจำกัดเฉพาะการดำเนินการที่ผู้ใช้สามารถดำเนินการได้ตามสิทธิ์และระดับการเข้าถึงที่กำหนด โดยบทบาทความปลอดภัยที่ตั้งค่าไว้สำหรับบัญชีผู้ใช้ของผู้ใช้นั้น ๆ  
  
 เมื่อเวิร์กโฟลว์แบบทำงานอยู่เบื้องหลังเริ่มการทำงานตามเหตุการณ์ เวิร์กโฟลว์ก็จะใช้งานบริบทของบุคคลที่เป็นเจ้าของเวิร์กโฟลว์นั้น โดยปกติบุคคลนั้นมักจะเป็นผู้ที่สร้างเวิร์กโฟลว์  
  
 สำหรับเวิร์กโฟลว์แบบเรียลไทม์ซึ่งคุณสามารถใช้ตัวเลือก**ดำเนินการเป็น** และคุณสามารถเลือกได้ว่า เวิร์กโฟลว์ควรใช้บริบทความปลอดภัยของเจ้าของเวิร์กโฟลว์ หรือผู้ใช้ที่ทำการเปลี่ยนแปลงเรกคอร์ด ถ้าเวิร์กโฟลว์ของคุณมีการดำเนินการ ซึ่งผู้ใช้ทั้งหมดไม่สามารถดำเนินตามข้อจำกัดด้านความปลอดภัยได้ คุณควรเลือกให้เวิร์กโฟลว์ทำงานในฐานะเจ้าของเวิร์กโฟลว์  
  
<a name="BKMK_ActivatingWorkflows"></a>   
## <a name="activate-a-workflow"></a>เปิดใช้งานเวิร์กโฟลว์  
 คุณสามารถแก้ไขเวิร์กโฟลว์ได้เพียงอย่างเดียวในขณะปิดใช้งานเวิร์กโฟลว์ ก่อนที่เวิร์กโฟลว์ที่จะสามารถใช้งานได้ด้วยตัวเอง หรือนำไปใช้งาน เนื่องจากเป็นเหตุการณ์ที่จะต้องเปิดใช้งานเวิร์กโฟลว์ ก่อนที่สามารถเปิดใช้งานเวิร์กโฟลว์ได้ จะต้องมีขั้นตอนอย่างน้อยหนึ่งขั้นตอน สำหรับข้อมูลเกี่ยวกับการกำหนดค่าขั้นตอน โปรดดู[การกำหนดค่ากระบวนการเวิร์กโฟลว์](configure-workflow-steps.md)  
  
 เวิร์กโฟลว์สามารถดำเนินการได้เพียงการเปิดใช้งาน หรือการปิดใช้งานโดยเจ้าของเวิร์กโฟลว์ หรือโดยผู้ที่มีสิทธิ์**ดำเนินการในนามของผู้ใช้อื่น** เช่น ผู้ดูแลระบบ  เหตุผลสำหรับกรณีนี้ คือ ผู้ใช้ที่เป็นอันตรายสามารถปรับเปลี่ยนเวิร์กโฟลว์ของผู้อื่นได้โดยไม่ต้องรับทราบถึงการเปลี่ยนแปลง คุณสามารถกำหนดเวิร์กโฟลว์ที่คุณเป็นเจ้าของได้อีกครั้ง โดยการเปลี่ยนเจ้าของ ฟิลด์นี้อยู่ที่แท็บ**การจัดการ** ถ้าคุณไม่ใช่ผู้ดูแลระบบ และจำเป็นต้องแก้ไขเวิร์กโฟลว์ที่ผู้อื่นเป็นเจ้าของ คุณต้องให้ผู้ที่เป็นเจ้าของนั้นปิดใช้งานเวิร์กโฟลว์ก่อน แล้วจึงมอบหมายเวิร์กโฟลว์นั้นให้คุณ หลังจากที่ทำการแก้ไขเวิร์กโฟลว์เสร็จสิ้นแล้ว คุณก็สามารถมอบหมายเวิร์กโฟลว์นั้นกลับไปให้ผู้ที่เป็นเจ้าของเดิม เพื่อให้สามารถเปิดใช้งานได้  
  
 เวิร์กโฟลว์แบบเรียลไทม์กำหนดให้ผู้ใช้ต้องมีสิทธิ์**เปิดใช้งานกระบวนการแบบเรียลไทม์** เนื่องจากเวิร์กโฟลว์แบบเรียลไทม์มีความเสี่ยงสูงซึ่งมีผลต่อประสิทธิภาพการทำงานของระบบ เฉพาะบุคคลที่สามารถประเมินความเสี่ยงที่อาจเกิดขึ้นนี้ได้จึงควรได้รับสิทธิ์นี้  
  
 เวิร์กโฟลว์จะได้รับการบันทึก เมื่อพวกเขาเปิดใช้งานเวิร์กโฟลว์ ดังนั้นจึงไม่จำเป็นต้องบันทึกเวิร์กโฟลว์ก่อนที่จะเปิดใช้งาน  
  
## <a name="next-steps"></a>ขั้นตอนถัดไป  
 [การกำหนดค่ากระบวนการเวิร์กโฟลว์](configure-workflow-steps.md)  <br/>
[เพิ่มเวิร์กโฟลว์ตามความต้องการไปยังโฟลว์กระบวนการทางธุรกิจ](bpf-add-on-demand-workflow.md) 

