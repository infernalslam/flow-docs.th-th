---
title: แนวทางปฏิบัติที่ดีที่สุดสำหรับกระบวนการเวิร์กโฟลว์ใน PowerApps | MicrosoftDocs
description: ทำความเข้าใจเกี่ยวกับวิธีที่แนะนำในการใช้เวิร์กโฟลว์
ms.custom: ''
ms.date: 06/27/2018
ms.reviewer: ''
ms.service: crm-online
ms.suite: ''
ms.tgt_pltfrm: ''
ms.topic: article
applies_to:
- Dynamics 365 (online)
- Dynamics 365 Version 9.x
- powerapps
author: Mattp123
ms.assetid: 34e34c33-003a-494f-858c-3d34aacb308c
caps.latest.revision: 10
ms.author: matp
manager: kvivek
search.app:
- Flow
search.audienceType:
- flowmaker
- enduser
ms.openlocfilehash: 94c38a54fec91e6a480cd90d0a72f19ca56ae51c
ms.sourcegitcommit: a20fbed9941f0cd8b69dc579277a30da9c8bb31b
ms.translationtype: HT
ms.contentlocale: th-TH
ms.lasthandoff: 09/12/2018
ms.locfileid: "44689536"
---
# <a name="best-practices-for-workflow-processes"></a>แนวทางปฏิบัติที่ดีที่สุดสำหรับกระบวนการเวิร์กโฟลว์

หัวข้อนี้ประกอบด้วยแนวทางปฏิบัติที่ดีที่สุดสำหรับการสร้างและจัดการกระบวนการเวิร์กโฟลว์  
  
<a name="BKMK_AvoidInfiniteLoops"></a>   
## <a name="avoid-infinite-loops"></a>หลีกเลี่ยงการวนรอบไม่มีที่สิ้นสุด  
 มีความเป็นไปได้ที่จะสร้างตรรกะในเวิร์กโฟลว์ที่เริ่มต้นวนรอบไม่มีที่สิ้นสุดซึ่งใช้ทรัพยากรเซิร์ฟเวอร์และส่งผลต่อประสิทธิภาพ สถานการณ์ทั่วไปที่การวนรอบไม่มีที่สิ้นสุดอาจเกิดขึ้นได้ถ้าคุณมีเวิร์กโฟลว์ที่กำหนดค่าให้เริ่มต้นเมื่อมีการอัปเดตแอตทริบิวต์ แล้วอัปเดตแอตทริบิวต์นั้นในตรรกะของเวิร์กโฟลว์ การดำเนินการอัปเดตจะทริกเกอร์เวิร์กโฟลว์เดียวกันที่อัปเดตเรกคอร์ดและทริกเกอร์เวิร์กโฟลว์ซ้ำแล้วซ้ำอีก  
  
 เวิร์กโฟลว์ที่คุณสร้างมีตรรกะเพื่อตรวจหาและหยุดการวนรอบไม่มีที่สิ้นสุด ถ้าเรียกใช้งานกระบวนการเวิร์กโฟลว์มากกว่าหนึ่งครั้งในเร็กคอร์ดที่ระบุในช่วงเวลาสั้น ๆ ขั้นตอนนี้จะล้มเหลวด้วยข้อผิดพลาดต่อไปนี้:**งานเวิร์กโฟลว์นี้ถูกยกเลิกเนื่องจากเวิร์กโฟลว์ที่เริ่มต้นใช้งานนั้นจะรวมการวนรอบไม่มีที่สิ้นสุด แก้ไขตรรกะของเวิร์กโฟลว์ และลองอีกครั้ง** ขีดจำกัดของเวลาคือ 16  
  
<a name="BKMK_UseWorkflowTemplates"></a>   
## <a name="use-workflow-templates"></a>ใช้แม่แบบเวิร์กโฟลว์  
 ถ้าคุณมีเวิร์กโฟลว์ที่คล้ายกัน และคุณคาดว่าจะสร้างเวิร์กโฟลว์เพิ่มเติมที่ทำตามรูปแบบเดียวกัน ให้บันทึกเวิร์กโฟลว์ของคุณเป็นแม่แบบเวิร์กโฟลว์ ด้วยวิธีนี้ ในครั้งต่อไปที่คุณต้องการสร้างเวิร์กโฟลว์ที่คล้ายกัน ให้สร้างเวิร์กโฟลว์โดยใช้แม่แบบ และหลีกเลี่ยงการป้อนเงื่อนไขและการดำเนินการทั้งหมดตั้งแต่เริ่มต้น  
  
 ในกล่องโต้ตอบ**สร้างกระบวนการ** ให้เลือก**ประมวลผลใหม่จากแม่แบบที่มีอยู่ (เลือกจากรายการ)**  
  
<a name="BKMK_UseChildWorkflows"></a>   
## <a name="use-child-workflows"></a>ใช้เวิร์กโฟลว์ลูก  
 ถ้าคุณใช้ตรรกะเดียวกันในเวิร์กโฟลว์ที่ต่างกัน หรือในเงื่อนไขย่อยในเวิร์กโฟลว์ ให้กำหนดตรรกะนั้นเป็นเวิร์กโฟลว์ลูกเพื่อคุณจะได้ไม่ต้องทำซ้ำตรรกะนั้นในแต่ละเวิร์กโฟลว์หรือเงื่อนไขย่อยในเวิร์กโฟลว์ด้วยตนเอง ซึ่งช่วยให้ง่ายต่อการรักษาเวิร์กโฟลว์ของคุณ แทนที่จะตรวจสอบเวิร์กโฟลว์จำนวนมากที่อาจใช้ตรรกะเดียวกัน คุณเพียงแค่อัปเดตหนึ่งเวิร์กโฟลว์  
  
## <a name="automatically-delete-completed-workflow-jobs"></a>ลบงานเวิร์กโฟลว์ที่เสร็จสมบูรณ์โดยอัตโนมัติ
สำหรับพื้นหลังเวิร์กโฟลว์ (แบบอะซิงโครนัส) เราขอแนะนำให้เลือกตัวเลือก**ลบงานเวิร์กโฟลว์ที่เสร็จสมบูรณ์โดยอัตโนมัติ (เพื่อประหยัดเนื้อที่ดิสก์)** ในข้อกำหนดเวิร์กโฟลว์ การทำเครื่องหมายที่กล่องกาเครื่องหมายนี้จะช่วยให้ระบบสามารถดำเนินการลบรายการบันทึกเวิร์กโฟลว์ได้สำเร็จเพื่อประหยัดเนื้อที่ โปรดสังเกตว่ารายการบันทึกจากการดำเนินการเวิร์กโฟลว์ที่ล้มเหลวจะได้รับการบันทึกไว้เสมอสำหรับการแก้ไขปัญหา  

![การเก็บข้อมูลงานเวิร์กโฟลว์](media/workflow-job-retention.png)

<a name="BKMK_AutoDeleteCompletedWorkflowJobs"></a>   
## <a name="keep-logs-for-workflow-jobs-that-encountered-errors"></a>เก็บรายการบันทึกการสำหรับงานเวิร์กโฟลว์ที่พบข้อผิดพลาด  
สำหรับเวิร์กโฟลว์ที่ไม่ทำงานในพื้นหลัง (แบบซิงโครนัส) เราขอแนะนำให้เลือกตัวเลือก**เก็บรายการบันทึกสำหรับงานเวิร์กโฟลว์ที่พบข้อผิดพลาด**ในข้อกำหนดเวิร์กโฟลว์ การเลือกตัวเลือกนี้จะช่วยให้รายการบันทึกจากการดำเนินการเวิร์กโฟลว์ที่ล้มเหลวได้รับการบันทึกไว้เพื่อการแก้ไขปัญหา รายการบันทึกจากการดำเนินการเวิร์กโฟลว์แบบซิงโครนัสที่สำเร็จจะถูกลบเสมอเพื่อประหยัดเนื้อที่   

![เก็บรายการบันทึกสำหรับตัวเลือกเวิร์กโฟลว์ที่ล้มเหลว](media/keep-logs-for-workflows.png)

## <a name="limit-the-number-of-workflows-that-update-the-same-entity"></a>จำกัดจำนวนของเวิร์กโฟลว์ที่อัปเดตเอนทิตีเดียวกัน
การเรียกใช้มากกว่าหนึ่งเวิร์กโฟลว์ที่อัปเดตเอนทิตีเดียวกันอาจทำให้เกิดปัญหาเกี่ยวกับล็อคทรัพยากร สมมติว่าหลายเวิร์กโฟลว์ทำงานโดยที่การอัปเดตโอกาสทุกครั้งจะทำให้เกิดการทริกเกอร์อัปเดตไปยังบัญชีที่เชื่อมโยง อินสแตนซ์หลายอินสแตนซ์ของเวิร์กโฟลว์เหล่านี้ทำงานและพยายามอัปเดตเรกคอร์ดบัญชีผู้ใช้เดียวกันในเวลาเดียวกันซึ่งอาจทำให้เกิดปัญหาเกี่ยวกับการล็อกทรัพยากร เกิดความล้มเหลวของเวิร์กโฟลว์และข้อความแสดงข้อผิดพลาด เช่น **SQL หมดเวลา: ไม่สามารถรับการล็อกทรัพยากร *ชื่อทรัพยากร*** จะถูกบันทึกไว้ 

  
<a name="BKMK_DocumentChangesUsingNotes"></a>   
## <a name="use-notes-to-keep-track-of-changes"></a>ใช้บันทึกย่อเพื่อติดตามการเปลี่ยนแปลง  
 เมื่อคุณแก้ไขเวิร์กโฟลว์ คุณควรใช้แท็บบันทึกย่อ และพิมพ์สิ่งที่คุณทำและเหตุผลที่คุณทำ ซึ่งจะช่วยให้บุคคลอื่นเข้าใจถึงการเปลี่ยนแปลงที่คุณทำ  
  
## <a name="next-steps"></a>ขั้นตอนถัดไป  
 [ภาพรวมของกระบวนการเวิร์กโฟลว์](workflow-processes.md)   
 [การกำหนดค่ากระบวนการเวิร์กโฟลว์](configure-workflow-steps.md)   
 [การตรวจสอบและจัดการกระบวนการเวิร์กโฟลว์](monitor-manage-processes.md)
   
